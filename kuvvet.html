<html>
<head>
<meta charset="utf-8">
<title>www.4.ogrenimicerigi.com</title>
<link href="kuvvet.css" rel="stylesheet"/>
<html xmlns=”http://www.w3.org/1999/xhtml” lang=”tr-TR”></html>
</head>

<body>
    <h1> <b> KUVVETİN ETKİLERİ </b> </h1>
   <p></p>
   <p> <b> Kuvvetin Cisimler Üzerindeki Etkileri </b> </p>
   <p>Duran cisimleri harekete geçiren, hareket eden cisimleri durduran, cisimlerin hızında, yönünde ve şeklinde değişiklik yapabilen itme veya çekme şeklindeki etkiye kuvvet denir. 
    Duran bir cismi arkasından iterek veya önünden çekerek onu hareket ettirebiliriz. Örneğin oturmak için sandalyeyi kendimize doğru çekeriz. </p>
    <p></p>
   <img src="kuvvet.jpg" alt="foto" width="60%" height="150">
   <p> <b> Kuvvet cisimlere etki ederek onların; </b> </p>
   <ul type="square"> 
    <li> <b> Hareketini durdurabilir. </b></li>
    <li> <b> Hareket hızını artırabilir. </b> </li>
    <li> <b> Hareket hızını azaltabilir. </b> </li>
    <li> <b> Hareket yönünü değiştirebilir. </b> </li>
    <li> <b> Şeklini değiştirebilir.</b> </li> 
   </ul>
    <hr>
    <p></p>
    <p> <b> Kuvvetin Hızlandırma Etkisi </b> </p>

    <p> Kuvvet hareket halindeki bir cismin hızını artırabilir. Bunun için cismin hareket yönünde kuvvet uygulanmalıdır. Örneğin hareket eden bir bisikletin hızını artırmak için onun pedallarına daha fazla kuvvet uygulamalıyız. Böylece onun hızını artırabiliriz. </p>
        
    <p> <b> Kuvvetin Yavaşlatma ve Durdurma Etkisi </b> </p> 
        
    <p> Kuvvet hareket halindeki bir cismin hızını yavaşlatabilir veya cismi durdurabilir. Bunun için cismin hareket yönünün tersinde kuvvet uygulanmalıdır. Örneğin hızla koşan bir köpeğin tasmasına çekme kuvveti uygularsak köpeğin hızını yavaşlatabiliriz. Çekme kuvvetini artırırsak köpeği durdurabiliriz. </p>
        
    <p> <b> Kuvvetin Yön Değiştirme Etkisi </b> </p>
        
    <p> Hareket halindeki bir cisme hareket yönünden farklı bir yönde kuvvet uygularsak cismin hareket yönünü değiştirebiliriz. </p>
    <p> </p>
    <img src="kuvvet2.jpg" alt="foto" width="40%" height="200">
    <p> <i> Örneğin masa tenisi oynayan çocuk kendisine doğru gelen topa raketle kuvvet uygularsa top yön değiştirir. </i> </p>
    <p></p>
    <p> <b> Kuvvetin Şekil Değiştirme Etkisi </b> </p>

    <p> Kuvvet cisimlerin şeklini değiştirebilir. Örneğin oyun hamuruna elimizle kuvvet uyguladığımızda istediğimiz gibi şekil veririz Kuvvet uygulanan bazı cisimlerde görülen şekil değişikliği kuvvetin etkisi ortadan kalkınca cisim şekli eski haline geri döner. Böyle cisimlere esnek cisimler denir. Sünger, lastik, balon esnek cisimlerdir.
    
        Kuvvet uygulanan bazı cisimlerde görülen şekil değişikliği ise kuvvetin etkisi ortadan kalkınca cisim şekli eski haline dönmez. Böyle cisimlere esnek olmayan cisimler denir. Cam, kâğıt, bakır tel esnek olmayan cisimlerdir.</p>
    <p> </p>
    <p> <b> Mıknatısların Uyguladığı Kuvvet </b> </p>
    <p> Demir, nikel, kobalt gibi maddeleri ve bu maddelerden yapılan cisimleri çeken maddelere mıknatıs denir. Mıknatısların çekme  kuvvetinin en fazla olduğu uç kısımları mıknatısların kutuplarıdır. Mıknatısların kutupları N ve S harfleriyle isimlendirilir.</p>
    <p> </p>
    <img src="kuvvet3.jpg" alt="foto" width="40%" height="230">
    <p> </p>
    <p> <b> Mıknatısların kutupları neden N ve S harfleriyle isimlendirilir? </b> </p>
    <p> Çubuk mıknatısı ortasından bir ip bağlayarak asarsak bir süre sonra mıknatısın bir ucu kuzeyi diğer ucu ise güneyi gösterir. Mıknatısın kuzeyi gösteren ucuna kuzey kutup denir ve bu kutup (İngilizce kuzey demek olan North kelimesinin baş harfi) N harfiyle, mıknatısın güneyi gösteren ucuna güney kutup denir ve bu kutup (İngilizce güney demek olan South kelimesinin baş harfi) S harfiyle isimlendirilir.</p>

    <p> Bütün mıknatıslarda N ve S kutbu bulunur. Mıknatıslar ne kadar küçük parçalara bölünürse bölünsün her parça mıknatıs özelliği gösterir ve bölünen her parçanın kutupları vardır. </p>
    <p> </p>
    <img src="mıknatıslar.jpg" alt="foto" width="40%" height="275">
    <p> </p>
    <p> <i> Mıknatısların farklı kutupları (N ve S) birbirine yaklaştırıldığında birbirini çeker. Mıknatısların aynı kutupları (N, N veya S, S) birbirine yaklaştırıldığında ise birbirini iter. </i> </p>
    <p> </p>
    <p> <b> Mıknatıs Çeşitleri </b> </p>
    <p> Mıknatıslar kullanım alanlarına göre farklı şekillerde ve büyüklüklerde yapılır. Çubuk mıknatıs, yuvarlak mıknatıs,

        halka mıknatıs, at nalı mıknatıs, U mıknatıs şeklindedir. </p>
    <p> <b> Mıknatısların Etki Ettiği Maddeler </b> </p>
    <p> Mıknatıslar yapısında demir, nikel, çelik ve kobalt olan cisimleri çeker. Mıknatısın çektiği cisimlere toplu iğne, çelik kaşık, demir çivi, metal ataşlar örnek verilebilir. </p>
    <p> </p>
    <p> <b> Temas Gerektirmeyen Kuvvet </b> </p>
    <p> Mıknatıs cisimlere çekme, başka mıknatıslara da itme veya çekme çekme kuvveti uygular. </p> 
    <p> Mıknatısların kuvvet uygulayabilmesi için cisimlere veya başka mıknatıslara dokumasına gerek yoktur. Bu kuvvete temas gerektirmeyen kuvvet denir. </p>


    <p>

        <footer>
            2022 | <b> Habibe ÇEVİK-BEYZA NUR GÜRSOY </b> - TÜM HAKLARI SAKLIDIR. 
        </footer>

    </p>


</body>


    


    